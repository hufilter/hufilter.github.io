---
title: "A hufilterről"
---

# A hufilter projekt

A hufilter egy közösségi projekt, melynek célja egy olyan adblock szűrőlista létrehozása és karbantartása,
amely a magyar nyelvű weboldalakról eltávolítja a hirdetésket, a zavaró elemeket (pl. cookie értesítőket,
felugró ablakokat, beúszó ajánlókat, stb.), valamint blokkolja a különböző nyomkövető eszközöket és elemző szkripteket.

A hufilter technikailag egy `.txt` formátumú szűrőszabály lista, amit egy reklámblokkoló tud felhasználni arra,
hogy a benne lévő szűrőszabályok alapján bizonyos tartalmi elemeket blokkoljon vagy módosítson a megtekintett
weboldalakon.

Manapság már az összes népszerű reklámblokkoló beépített nyelvi szűrőként támogatja a hufiltert,
így a felhasználóknak elég csak engedélyezni azt a beállításokban, amennyiben ez automatikusan nem történt volna meg,
és máris élvezhetik a magyar nyelvű weboldalak reklámmentes böngészését.

## Történet

A hufiltert 2007-ben [Szabó Péter][szpeter80] kezdte el fejleszteni, eredetileg a Mozilla Firefox és az Adblock Plus
kombinációjához[^1]. Eredetileg a projektet a saját honlapján hosztolta, majd 2014-ben a projekt a GitHubra költözött.
Az évek során a projekt karbantartásában számtalan önkéntes segített.

2021 óta a projektet [scripthunter7] kezeli.

2024 nyarán elindult a hufilter.hu weboldal, ahol a hufilterrel, illetve a reklámblokkolókkal kapcsolatos
tudnivalókat, tippeket, trükköket, és egyéb információkat találhatsz.

[szpeter80]: https://github.com/szpeter80
[scripthunter7]: https://github.com/scripthunter7
[^1]: https://web.archive.org/web/20240713124100/https://eletmod.transindex.ro/?cikk=7672
